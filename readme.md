feladat20170205
----------
Magyarországon 1957 óta lehet ötös lottót játszani. A játék lényege a következő: a lottószelvényeken 90 szám közül 5 számot kell a fogadónak megjelölnie. Ha ezek közül 2 vagy annál több megegyezik a kisorsolt számokkal, akkor nyer. Az évek során egyre többen hódoltak ennek a szerencsejátéknak és a nyeremények is egyre nőttek. Adottak a `lottosz.dat` szöveges állományban a 2003. év 51 hetének ötös lottó számai. 
Az első sorában az első héten húzott számok vannak, szóközzel elválasztva, a második sorban a második hét lottószámai vannak stb. 
Például: `37 42 44 61 62 18 42 54 83 89 ... 9 20 21 59 68` A lottószámok minden sorban emelkedő számsorrendben szerepelnek. 
Az állományból kimaradtak az 52. hét lottószámai. Ezek a következők voltak: `89 24 34 11 64`. 
Készítsen programot a következő feladatok megoldására! 

1. Kérje be a felhasználótól az 52. hét megadott lottószámait! 
2. A program rendezze a bekért lottószámokat emelkedő sorrendbe! A rendezett számokat írja ki a képernyőre! 
3. Kérjen be a felhasználótól egy egész számot 1-51 között! A bekért adatot nem kell ellenőrizni! 
4. Írja ki a képernyőre a bekért számnak megfelelő sorszámú hét lottószámait, a lottosz.dat állományban lévő adatok alapján! 
5. A lottosz.dat állományból beolvasott adatok alapján döntse el, hogy volt-e olyan szám, amit egyszer sem húztak ki az 51 hét alatt! A döntés eredményét (`Van`/`Nincs`) írja ki a képernyőre! 
6. A lottosz.dat állományban lévő adatok alapján állapítsa meg, hogy hányszor volt páratlan szám a kihúzott lottószámok között! Az eredményt a képernyőre írja ki! 
7. Fűzze hozzá a lottosz.dat állományból beolvasott lottószámok után a felhasználótól bekért, és rendezett 52. hét lottószámait, majd írja ki az összes lottószámot a lotto52.ki szöveges fájlba! A fájlban egy sorba egy hét lottószámai kerüljenek, szóközzel elválasztva egymástól! 
8. Határozza meg a `lotto52.ki` állomány adatai alapján, hogy az egyes számokat hányszor húzták ki 2003-ban. Az eredményt írja ki a képernyőre a következő formában: az első sor első eleme az a szám legyen ahányszor az egyest kihúzták! Az első sor második eleme az az érték legyen, ahányszor a kettes számot kihúzták stb.! (Annyit biztosan tudunk az értékekről, hogy mindegyikük egyjegyű.) 
Példa egy lehetséges eredmény elrendezésére (6 sorban, soronként 15 érték). 

		4 2 2 4 2 2 6 1 1 2 1 5 2 1 1 
		1 3 5 0 5 5 2 6 6 5 1 0 6 4 3 
		3 3 5 4 3 1 4 2 2 4 2 4 1 2 3 
		4 2 1 2 3 2 2 2 4 4 5 1 3 5 5 
		5 2 0 2 2 4 4 3 1 3 6 1 5 6 2 
		4 3 2 2 3 1 1 4 1 3 3 2 1 5 3 

9. Adja meg, hogy az 1-90 közötti prímszámokból melyiket nem húzták ki egyszer sem az elmúlt évben. A feladat megoldása során az itt megadott prímszámokat felhasználhatja vagy előállíthatja! `[2, 3, 5, 7, 11, 13, 17, 19, 23, 29, 31, 37, 41, 43, 47, 53, 59, 61, 67, 71, 73, 79, 83, 89]` 
